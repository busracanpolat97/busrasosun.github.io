    <!-- Blog Section -->
    <section id="download" class="content-section text-center">
        <div class="download-section">
            <div class="container">
                <div class="col-lg-8 col-lg-offset-2">
                    <h2>Mustafa Akgül Özgür Yazılım Kış Kampı 2019</h2>
                    <p>Akademik Bilişim, her sene farklı illerde çeşitli kursların verildiği ve konferansların yapıldığı bir organizasyondur. Bu organizasyonu ilk olarak 2018 yılında Karabük Üniversitesi’nde yapıldığı zaman öğrendim. Karabük’te yapılan organizasyon da sadece görev alma fırsatı buldum. Bu süreçte eğitimlerin faydasını, eğitmenlerin ilgisini gözlemleme şansım oldu. Harika bir ortamdı. İnsanlar birbirlerine yardımcı oluyor, bilgilerini hiç bir beklentileri olmadan paylaşıyorlardı. Özgür yazılımın önemini Akademik Bilişim sayesinde farkettim. Böylelikle bu sene kursiyer olarak bu etkinliğe katılmak istedim ve şu sıralar ilgilendiğim web alanı ile ilgili 2 tane kursa başvuru yaptım. Aslında web alanında her ne kadar FrontEnd kısmı ile haşır neşir olsam da, işin arka kısmını da merak etmiyor değildim. Ben de bu yüzden ilk tercihimi “PHP ve MySQL ile Web Programlaya Giriş” kursuna yaptım. İkinci tercihim ise FrontEnd ile ilgili bir kurstu. İstediğim gibi ilk tercihim olan kursa kabul edildim ve böylece Ordu’ya gidebilme fırsatı yakaladım. 
Kampın ilk günü, geçen sene organizasyon da olduğumdan dolayı daha farklı geçti. Farklı bir şehir de hiç tanımadığım insanlarla tanışacak olmak beni biraz korkutsa da, her şey çok güzel ilerledi. Eğitmenimiz Nuri Akman, deneyimlerini ve bilgisini bize 4 gün için de çok güzel bir şekilde aktardı. Başlangıçta kurs içeriği ile alakalı çok fazla bilgim olmamasına rağmen, eğitim sonunda PHP hakkında güzel bir temel oluşturdum. Bunun yanında Git kullanımını, Github’ın önemini anladım.
Son olarak, bu 4 gün de bizlere deneyimlerini ve bilgisini koşulsuz ve istekli bir şekilde bizlere aktarmak için gayret eden Nuri Akman ve Kemal Mutlu hocama çok teşekkür ederim. Tavsiyeleriniz ve öğrettiğiniz bilgileri daha fazla geliştirip uygulamak için çabalayacağım.</p>
                    
                </div>
            </div>
        </div>
    </section>
